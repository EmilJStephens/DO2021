---
title: Eksamen
date: 2021-08-07
---

I starten af semesteret vil I blive inddelt i grupper. Disse grupper skaber fundamentet for samarbejde til undervisningsgange såvel som jeres eksamensprojekt. 

Det forventes, at I afleverer en skriftlig opgave, hvor I har analyseret en selvvalgt organisatorisk problemstilling med tilhørende dataindsamling, dataanalyse, metodevalg osv. Derudover forventes det, at I vedlægger jeres kode som bilag. 

**Deadline for aflevering af ordinær eksamen)**: 3. januar 2022 kl. 12.00.  
**Offentliggørelse af karakterer**: 25. januar 2022 kl. 16.00 (senest)

**Deadline for aflevering af syge- og reeksamen**: 8. februar 2022.  
**Karakter offentliggøres**: 28. februar 2022 kl. 16.00 (senest)

**Hvornår åbner Digital Eksamen?** Tre uger for afleveringsdeadline.  


&nbsp;
#### Omfang
Opgavens maksimale omfang er forskelligt for hhv. bachelor- og kandidatstuderende. Det er ikke et særskilt krav, at den maksimale længde udnyttes så længe af man skriver en fyldelstgørende opgave.   Antallet af normalsider angiver omfanget af jeres rapport. Læs mere om eksamen på [Studieordningen på Statskundskab](https://polsci.ku.dk/uddannelser/studienaevnet/studieordninger/bilag/ka-studieordning-statskundskab.pdf) og [Rammestudieordningen for alle SAMF studerende](https://samf.ku.dk/uddannelser/studenterservice/regleroglove/studieordninger/rammestudieordning_SAMF.pdf). Bemærk at jeres eksamen indeholder rapport, datagrundlag & python script.

##### Bachelor
- 1 studerende: 19.200 typeenheder (8 normalsider)
- 2 studerende: 24.000 typeenheder (10 normalsider)
- 3 studerende: 28.800 typeenheder (12 normalsider)

##### Kandidat
- 1 studerende: 36.000 typeenheder (15 normalsider)
- 2 studerende: 60.000 typeenheder (25 normalsider)
- 3 studerende: 84.000 typeenheder (35 normalsider)

Vi bestræber os på at give jer feedback på jeres eksamensideer i løbet af semesteret og planlægger at udstille frivillige opgaver, som skal hjælpe jeres gruppe på vej. Eksamen vurderes og bedømmes efter 7-trins skala med udgangspunkt i nedenstående læringsmål.

&nbsp;
#### Den Gode Opgave
Nedenfor vises et bud på disposition for den gode opgave i DO:

- **Forside**: Titel, Fag, Undervisere, Navn, Brugernavn, ansvarlig for sider osv.
- **Konklusion**: Executive Summary
- **Introduktion**: SCQ (Q = problemformulering)
- **Teori**: Beskrivelse af organisationsteoretiske og programmatiske perspektiver/modeller, der anvendes
- **Redegørelse**: Organisation (struktur, opgaveløsning etc.) & data (deskriptiv statistik og evt. dataindsamling)
- **Resultater**: A (A = Answer). Sammenkobling af organisationsanalyse & dataanalyse.
- **Diskussion**: Metodevalg, begrænsninger, fejlkilder, organisatoriske rammebetingelser
- **Bilag**: Consent form, kontaktperson i organisation, notebook (velkommenteret), datafiler, etc.

&nbsp;
#### Læringsmål
##### Viden
- Redegøre for udvalgte rationelle organisationsteoretiske perspektiver, herunder forskellige teoretiske forståelser af centrale begreber, fx organisation, struktur, datadrevet styring, effektivitet, koordination, information
- Redegøre for teoretisk informerede modeller for organisationsanalyse
- Bearbejde data indlejret i organisationer
- Beskrive organisatoriske problemstillinger/opgaver, herunder organisatorisk kontekst for opgaveløsning
- Redegøre for organisatorisk koordination af opgaveløsning
- Redegøre for etiske og praktiske udfordringer i forbindelse med datadrevet organisationsanalyse

##### Færdigheder
- Analysere fordele og ulemper ved at arbejde med forskellige datatyper og deres evne til at besvare forskellige spørgsmål inden for samfundsvidenskaben
- Definere rammer og afgrænsninger for organisationsanalyser
- Programmere grundlæggende i Python, skrive og debugge kode
- Anvende datamanipulerings- og visualiseringsværktøjer til at beskrive, rense, transformere, flette, visualisere og analysere data

##### Kompetencer
- Anvende metoder til kritisk udvælgelse og afgrænsning af organisatoriske cases
- Analysere organisationsstruktur, herunder organisationers grundlæggende opbygning og opgavefordeling
- Diskutere og fortolke analyser, herunder kriterier for tolkning af data og kausalitet
- Fortolke resultater af selvstændig brug af moderne beregningsmetoder og organisatorisk data til indsigt i organisatoriske problemstillinger


